# Правилата на играта: Тенис на корт

Напоследък тенисът на корт става все по-полулярен и за гледане, и за практикуване, както на професионално, така и на любителско ниво

![landscape](https://images.pexels.com/photos/5741299/pexels-photo-5741299.jpeg?auto=compress&cs=tinysrgb&w=1260&h=750&dpr=1)

<p class='caption'>Снимка: cottonbro studio/ Pexels<p>

Тенис на корт е олимпийски спорт, който възниква във Франция. Играе се от двама или четирима играчи. Както подсказва името му - спортът се практикува на правоъгълна гладка повърхност, която се нарича корт. Кортът е с размери 23.77 м дължина и широчина от 8.23 м. за мачове на сингъл (двама играчи) и широчина от 10.97 м за мачове на двойки (четирима играчи). Около очертания корт има свободно пространство, за да може състезателите да достигат до оскочилите от него топки. По средата на корта, успоредно на двете му къси страни има мрежа, която разделя игралното поле на две равни половини. Всяка от тези половини е с дължина 6.40 м. и е допълнително разчертана на по-малки секции. Мрежата е по-висока в двата си края (1.07 м) и по-ниска е средата, където е 0.914 м. От едната страна на корта, срещу линията на мрежата стои главният съдия, който обикновено е разположен на повдигната платформа за по-добра видимост. Допълнително има съдии на линиите, които следят къде попадат топките. Ролята на тези съдии е изключително важна, тъй като линиите се смятат за част от корта и попадналите върху тях топки се считат за добри.

![landscape](https://images.unsplash.com/photo-1573294184805-e3044b161ace?q=80&w=1374&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D)

<p class='caption'>Снимка: 傅甬 华 / Unsplash<p>

Кортът може да е покрит с различни на вид настилки, като най-често използваните покрития са трева, клей и твърда настилка. Всяка от настилките има свои специфики, тъй като скоростта и отскокът на топката са различни. Червената настилка (т. нар. клей) е направена от натрошени шисти, камъни или тухли. Кортовете с такава настилка се определят като "бавни", тъй като при тях отскокът на топката е сравнително висок, което дава възможност на играчите да стигнат до повече топки, а това е предпоставка за по-дълги разигравания. Тревните кортове са по-сложни за поддръжка, защото подобно на голф игрищата, покритието им е от трева, която расте върху силно слегнала почва. Тревните кортове са бързи кортове - топката лети с висока скорост и отскача по-ниско и затова при тях разиграванията са къси и началният удар (сервис) е от особена важност. Твърдите кортове също се водят към по-бързите кортове. Те са направени от циментова или асфалтова плоча, покрита с акрилно или друго синтетично покритие.

![landscape](https://images.unsplash.com/photo-1622279457486-62dcc4a431d6?q=80&w=1470&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D)

<p class='caption'>Снимка: Chino Rocha / Unsplash<p>

При игра на тенис, играчите стоят от двете страни на мрежата и удрят малка топка над мрежата в очертанията на полето на опонента. Противникът печели точка, когато топката тупне два пъти в полето, когато топката тупне веднъж, но играчът не успее да я достигне, за да я върне към опонента или когато играчът достигне топката, но връщайки я или не е успял да прехвърли мрежата, или топката е попадната извън полето на опонента. Топката се удря с ракета с опъната корда, а самата топка е изработена от каучук, облепен с плътен порест плат от вълна. По време на мача състезателите периодично сменят полетата си за игра, за да се гарантират еднакви условия за всички. Всяко разиграване започва с начален удар (сервис). Играчът, който изпълнява сервис се нарича сервиращ и трябва да застане на сервис линията - това са двете по-къси линии, отчертаващи корта. Ударът с който се посреща сервиса се нарича ретур, а играчът, който го изпълнява - посрещащ. Когато се удря сервиз, топката трябва да попадне в точно определена секция в полето на опонената без да докосва мрежата. Всеки играч има право на два опита да удари коректен сервиз. Ако и двата опита са неуспешни, тогава се отчита двойна грешка и другият играч получава точка. Ако при сервис топката е попаднала в правилната секция, но е докоснала мрежата, сервисът се повтаря без да се брои за грешка. Директната точка от сервиз се нарича ас. 

Тенис мачовете са разделени на части, наречени сетове. Обичайно се играе до спечелени 2 от 3 сета, но в състезанията при мъжете в турнири от Големия шлем се играе до 3 от 5 сета. Сетовете също са ределени на по-малки части, които се наричат геймове. Играчът, пръв спечели 6 гейма (с два гейма разлика), печели сета. Ако при изиграни 12 все още не е получена разлика от 2 гейма, в зависимост от правилата на конкретния турнир се играе или до два гейма разлика, или решаващ гейм, наречен тайбрек. Именнно трайбрекът е единственото значимо нововъвдение (появява се през 70-те години на XX век) в тениса, докато другите правила са запазани без изменение в послените над два века. 

![landscape](https://images.unsplash.com/photo-1519611103964-90f61a50d3e6?q=80&w=1468&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D)

<p class='caption'>Снимка: Ben Hershey / Unsplash<p>

Броенето на точките във всеки стандартен гейм е по-следния начин: в началото на гейма и двамата играчи имат са с резулат „0“, първата точка за даден играч се отбелязва с „15“, втората точка – „30“, третата точка – „40“, а четвърта точка – „гейм“. В случай че всеки от състезателите е спечелил по три точки (т.е. резултата е 40 на 40 или т. нар. равенство - duece), следващата точка се отбелязва като „предимство“ - Advantage (AD). Ако същият играч спечели втора поредна точка, то той печели и гейма, а ако опонента вземе точката, резултатът отново се връща на 40 на 40 и се играе докато един от играчите спечели две поредни точки. По време на тайбрека отново броенето започва от 0, но след това точките се броят 1, 2, 3 и т.н. Играе се докато единият играч спечели 7 точки, но отново с поне 2 точки разлика. По време на един гейм сервисът се удря от един и същи играч. Играчите се редуват да сервират през гейм, а при тайбрек единият от играчите удря първия сервис, а след това се редуват през всеки две точки. Тъй като се счита, че удрянето на сервиз дава голямо предимство, ако играч загуби гейма, в който сервира, се казва, че опоненът е направил пробив, което често води до загуба на сета, ако не се направи ответен пробив.

![landscape](https://cdn.pixabay.com/photo/2014/09/05/02/35/stadium-436081_1280.jpg)

<p class='caption'>Снимка: Constantin Dancu / Pixabay<p>

По време на годината се провеждат множество турнири по тенис, които са с различен мащаб и важност. Най-значими обаче се четири турнира, които формират т.нар. Голям шлем - това са Открито първенство на Австралия (Australian Open), което се играе на трърда настилка, Открито първенство на Франция (Roland Garros), което се играе на клей, Уимбълдън (Wimbledon), който се играе на трева и Открито първенство на САЩ (US Open), което също се играе на твърда настилка. Един състезател постига т.нар. Голям шлем (Grand Slam), когато спечели тези четири турнира в рамките на една календарна година. Ако освен турнирите от Големия Шлем в същата година се спечели и турнира по тенис на Олимпийските игри, се постига т.нар. Златен шлем. Златен шлем досега е постиган само веднъж - през 1988 г. от Щефи Граф. Тенисисти, които са спечели и четирите турнира, но в различни години, се считат за постигнали Кариерен Голям шлем. Други популярни турнири са Купа Дейвис - отборното световно първенство за мъже, Фед Къп - отборното първенство за жени Фед Къп, както и турнирите от сериите Мастърс.

За начало на т.нар. Открита ера (Open Era) в тениса се счита 1968 г., когато падат същестуващите дотогава ограничения за участие в турнирите, според които в големите турнири са можели да участват само любители, но не и професионалисти. Днес тенисът се радва на огромна популярност сред зрителите и рекламодателите, като доказателство за това са нарастващите наградни фондове на турнирите.