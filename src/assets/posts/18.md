# Лимонови разкази

Обичате ли лимони? Може би не ги консумирате директно, но със сигурност харесвате поне едно от различните им проявления - студена лимонада, изкушаващ сладкиш, добавка към чая, салатен дресинг... Днес ще научим малко повече именно за тези цитруси с цвят на слънце

![landscape](https://images.unsplash.com/photo-1624989756178-4a906c924420?q=80&w=1530&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D)
 
<p class='caption'>Снимка: Susan Jones / Unsplash<p>

Лимони са плодовете на цитрусово дърво, което носи същото име и може да се срещне диворастящо в Индия и Индокитай. Лимоновото дърво може да достигне 8 метра височина и 45 години възраст. Освен с вечнозелени листа, които се сменят средно на около 3 години, клонките на дървото са осеяни и с остри бодли. Подобно на другите цитрусови растения, образуването на пъпки, цветове и плодове продължава през цялата година, което означава, че на едно лимоново дърво по едно и също време може да има цветни пъпки, цветове, зелени и зрели плодове. Цветчетата отгоре са снежнобели или кремави на цвят, а отдолу - розови или пурпурни.

![landscape](https://cdn.pixabay.com/photo/2016/04/17/14/28/lemon-blossom-1334788_1280.jpg)

<p class='caption'>Снимка:  Leopictures / Pixabay<p>

Предполага се, че лимоните за първи път се появяват в Европа през 1 век, но първоначално не се радват на особено голям интерес. Постепенно започват да се разпространяват в Средиземноморието и Арабския свят, а по-масовото им култивиране започва около 15 век в Генуа. По времето на Великите георграфски открития растението е пресенено в Америка, а оттам се разпространява и по на юг - в Централна и Южна Америка.

![landscape](https://cdn.pixabay.com/photo/2015/07/20/01/00/lemon-852244_960_720.jpg)

<p class='caption'>Снимка: Greg Montani / Pixabay<p>

Днес страната с най-голямо производство на лимони е Индия (с около 16% дял от световнто производство), следвана от Максико, Аржентина, Бразилия, Испания и САЩ. Лимоните се берат още докато са зелени и се оставят за известно време да узреят. С оглед на това, малко по-зелените лимони в магазина винаги са по-добрия избор от ярко жълтите. На стайна температура лимоните се запазват за около седмица, като този период значително се удължава ако след покупка се съхраняват в хладилник.

![landscape](https://cdn.pixabay.com/photo/2016/01/02/01/49/lemon-1117568_1280.jpg)

<p class='caption'>Снимка: Hans / Pixabay<p>

Лимонът е естествен антиоксидант. Сокът му съдържа 5-6% лимонена киселина, която е и причината този цитрус да има силен кисел вкус. Също така в лимоните се съдържат витамини от група В и най-вече витамин С, както и някои микроелементи като фосфор, калций, калий, натрий, магнезий и желязо. Характерният лимонов аромат се дължи на лимоновото етерично масло. Любопитен факт е, че според различни проучвания повечето хора асоциират мириса на лимон с чистота и свежест - дали затова много препрати са с аромат на лимон или пък именно тези препрати са изградили и утвърдили тази асоциация - може би няма еднозначен отговор.

Друго приложение на лимона е за запазването на витамините в други плодове - прибавянето на лимонов сок спира процеса на окисляване, който стартира веднага след като обелените плодове влязат в контакт с кислорода във въздуха и така запазва цвета и свежестта им. Макар лимонът да е всестранно развит, основното му приложение си остава в кулинарията - там той се използва под различни форми - от дресинг за салата до овкусяване на сладкиши, а защо не като добавка в чаша чай.

<span class='markdown-link'>[Всички статии от поредицата "В градината" може да намерите<span class='markdown-here'>тук</span>](/blog-za-obshta-kultura#/articles/garden)</span>