# Седемте изкуства

Всички сме чували фразата, че киното е седмото изкуство, но знаете ли кои са останалите шест изкуства? Този въпрос обикновено изисква известно замисляне преди да започнем да изброяваме изкуства. Веднъж набрали скорост обаче, се оказва, че можем да изброим повече от седем изкуства и въпросът става: какъв точно е списъкът от изкуства, който завършва с киното на седма позиция

![landscape](https://images.unsplash.com/photo-1492037766660-2a56f9eb3fcb?q=80&w=1470&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D)

<p class='caption'>Снимка: Zach Key / Unsplash<p>

Едно от определенията за изкуство казва, че изкуство са човешки дейности и произведенията, създадени от тях с естетическа и комуникативна цел, в които са вложени въображението и уменията на създателя им. Според философа Георг Хегел на света има пет изкуства - архитектура, скулптура, живопис, музика и поезия. През 1911 г. в своя манифест "Раждането на шестото изкуство" италианският писател и теоретик на киното Ричото Канудо (Ricciotto Canudo) обявява, че киното е ново изкуство, което синтезира петте изкуства, дефинирани от Хегел. Впоследствие към изкуствата, обединявани от киното, Канудо добавя и танца и така самото кино става седмото изкуство, a списъкът придобива следния вид:

<ul class='markdown-ul'>
    <li class='markdown-li'>☑ архитектура</li>
    <li class='markdown-li'>☑ скулптура</li>
    <li class='markdown-li'>☑ живопис</li>
    <li class='markdown-li'>☑ музика</li>
    <li class='markdown-li'>☑ поезия</li>
    <li class='markdown-li'>☑ танц</li>
    <li class='markdown-li'>☑ кино</li>
</ul>

И докато сме на тема изкуство - нека си припомним и един цитат от Пабло Пикасо по темата: "Изкуството отмива от душата прахта на ежедневието".