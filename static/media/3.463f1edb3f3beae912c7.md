# Изкуството на бизнес войните

Тази книга си я купих съвсем преднамерено, тъй като много обичам да чета бизнес истории. Радвам се, че очакванията ми бяха оправдани и книгата наистина се оказа едно много интересно четиво

![portrait](https://res.cloudinary.com/dyhmxus4n/image/upload/v1736694795/2/3-1_r3jd0v.jpg)

Книгата "Изкуството на бизнес войните" на Дейвид Браун е издадена през 2021 г. от издателство "Книгомания". Разделена е на няколко тематични глави, като всяка глава започва с цитат от "Изкуството на войната" на Сун Дзъ., който е пречупен през бизнес гледна точка посредством разказаните истории в съответната глава.

На страниците на книгата можем да прочетем историите за зараждането на легендарни компании, утвърждаването на световноизвестни марки, появата на емблематични продукти, свирепите бизнес съперничества, примери за креативност, смелост, прозорливост и лидерство на хората създали и управлявали едни от най-големите компании в света.

Всички истории са разказани изключително увлекателно и книгата е много приятна за четене. Определено бих задържала книгата в личната си библиотека и бих я препрочитала с интерес.


Моята оценка: ⭐⭐⭐


***Легенда на оценките:***

⭐         Ще (по)даря книгата

⭐⭐       Ще задържа книгата засега

⭐⭐⭐    Ще запазя книгата и бих я препрочела



-----

В поредицата "Читателски дневник" споделям впечатленията си от прочетени книги. Нямам претенции да критичен анализ в търсене на какво е искал да каже авторът, а просто искам да споделя дали определена книга ми харесва или не.

Всички статии от поредицата можете да намерите тук